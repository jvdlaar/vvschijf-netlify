---
title: Lidmaatschap
download: /img/aanmeldingsformulier-leden-rkvv-schijf.xls
---
## Lidmaatschap

Vanaf 5 jaar kun je, volgens de normen van de KNVB, lid worden van onze vereniging. Op deze pagina staat uitgelegd hoe je je kunt aan- of afmelden als lid van RKVV Schijf. Als lid van onze vereniging kun je meedoen aan competitiewedstrijden en aan bepaalde nevenactiviteiten die door de vereniging worden georganiseerd, zoals onder andere sinterklaasavond, zaalvoetbaltoernooi, zwemmen, het jeugdvoetbalkamp en nog vele andere activiteiten.

## 4x Gratis meetrainen

Voordat je lid wordt mag je 4x gratis mee komen trainen. Zo kun je zelf ervaren hoe leuk het is om bij onze vereniging mee te spelen. Als je enthousiast bent geraakt en je graag bij onze vereniging wil komen voetballen kun je lid worden.

## Aanmelden Lidmaatschap

Lid worden is heel eenvoudig! Download het aanmeldingsformulier onderaan deze pagina, vul het in, onderteken het en lever het in bij het ledensecretariaat. Te bereiken via: secretaris@vvschijf.nl

| Contributiebedragen 2017-2018       |       |
| ----------------------------------- | ----- |
| Jeugdlid                            | 70,-  |
| Senioren                            | 130,- |
| Commissielid / lid 16-18 jaar / 7X7 | 100,- |
| Kaderlid                            | 70,-  |

Voor spelers van 11 jaar en ouder die deel willen gaan nemen aan competitie- en/of bekerwedstrijden is het verplicht om een KNVB spelerspas aan te vragen.
Hiervoor hebben wij ook een **recente pasfoto** van je nodig die je met het aanmeldingsformulier kunt inleveren. Voor nieuwe leden vanaf 16 jaar is het verplicht om samen met het aanmeldingsformulier een **kopie** van een **geldig legitimatiebewijs** in te leveren.

## Afmelden Lidmaatschap

Mocht je besluiten om welke reden dan ook om je af te melden als lid van onze vereniging dan kun je dat doen door het versturen van een E-mail met je afmelding naar het ledensecretariaat: secretaris@vvschijf.nl Het afmelden als lid ontslaat je niet van de financiële verplichtingen die je met de vereniging bent aangegaan.
Wanneer je gedurende het lopende seizoen besluit te stoppen, of wanneer je aan het begin van het nieuwe seizoen alsnog besluit te stoppen, zal ten minste het bedrag van de KNVB-afdracht verschuldigd zijn. Het alsnog verschuldigde bedrag wordt in overleg met het hoofdbestuur vastgesteld. Wanneer je in het volgend seizoen bij een andere vereniging wil gaan voetballen dan moet je dit, ruim voor de door de KNVB gestelde overschrijvingstermijn van 15 juni, melden aan de secretaris.

## Tot slot

Stel ook je trainers, leiders en teamgenoten tijdig op de hoogte wanneer je besluit om te gaan stoppen! Dit wordt door iedereen erg gewaardeerd!

Mocht je nog vragen hebben dan kun je terecht bij één van onze (jeugd)bestuursleden.
Of stuur een mail met je vraag naar: info@vvschijf.nl