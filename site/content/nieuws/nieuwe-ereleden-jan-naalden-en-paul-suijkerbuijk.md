---
title: "Nieuwe ereleden: Jan Naalden en Paul Suijkerbuijk"
visible: true
date: 2023-05-17T17:57:58.855Z
description: "Afgelopen zondag, op de kaderdag, zijn er twee mannen benoemd tot
  erelid: Jan Naalden en Paul Suijkerbuijk. Deze mannen hebben de afgelopen
  decennia ontzettend veel voor onze club betekend. Zij zijn het gezicht van vv
  Schijf. Bij iedereen bekend en altijd bereid om te helpen waar ze kunnen. Ze
  zijn nog steeds van onschatbare waarde en hopelijk willen en kunnen ze dit nog
  heel lang blijven!"
images:
  - image: /img/jan-naalden-kaderdag.jpg
  - image: /img/paul-suijkerbuijk-kaderdag.jpg
---
<!--StartFragment-->



Jan is al lid vanaf 1969, de dag van zijn 9de verjaardag. Dat betekent dus al 54 jaar! [](<>)Hiervan inmiddels sinds 1991, dus al 32 jaar, bestuurslid. Eerst de portefeuille activiteiten en later accommodatie. Daarnaast heeft hij gevoetbald in Heren 1 en is daarmee kampioen geworden in 1990 en 1996. Momenteel is Jan lid van de klusploeg en ik mag wel zeggen dat het sportpark er altijd picobello bij ligt. Tevens is hij leider van Heren 1, en zie waar ons dat gebracht heeft! Jan is een man met een sterke mening die van aanpakken weet wat van enorme waarde is binnen een bestuur. Jan ontzettend bedankt voor jouw jarenlange inzet voor onze club en we hopen dat we nog heel lang op jouw inzet en expertise mogen rekenen.

Paul is nog niet zo lang lid als Jan, maar dat kan ook bijna niet aangezien hij pas in 1964 is geboren. Hij heeft de hele jeugdafdeling doorlopen bij vv Schijf en is opnieuw lid geworden in 1992, inmiddels alweer 31 jaar. Opnieuw lid na een uitstapje richting het caf√©- of wild voetbal, alwaar hij het voorzitterschap heeft geleerd om vervolgens in totaal maar liefst 15 jaar voorzitter te zijn van vv Schijf. De club staat als een huis en heeft een belangrijke rol op sportief en sociaal gebied binnen het dorp en dat is mede aan Paul te danken. Maar Paul is niet alleen voorzitter geweest. Ook jeugdleider, scheidsrechter en leider/trainer van Dames 2. Momenteel is hij lid van de kantinecommissie en altijd bereid om te helpen daar waar het kan. Iets wat zeer waardevol is gezien zijn kennis van de club! Paul ontzettend bedankt voor jouw jarenlange sturing aan deze prachtige club en wij hopen nog lang van jouw inzet en kennis mogen profiteren in welke hoedanigheid binnen de club dan ook.

<!--EndFragment-->