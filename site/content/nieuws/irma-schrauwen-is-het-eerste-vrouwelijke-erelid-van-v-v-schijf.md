---
title: Irma Schrauwen is het eerste vrouwelijke erelid van V.V.Schijf
visible: true
date: 2024-05-31T21:21:44.462Z
description: >-
  Irma is lid bij vv Schijf sinds 1979 of te wel al zo´n 45 jaar. Ze sloeg de
  jeugd over en mocht gelijk op haar 14 jarige leeftijd bij de dames gaan
  voetballen. Uiteindelijk heeft ze helaas moeten stoppen met voetballen door
  het welbekende Schrauwen-kwaaltje, een knieblessure…


  Na haar eigen voetbalcarrière is Irma aan de slag gegaan als onder andere verzorgster, leidster bij de jeugd en als vaste kracht op de zaterdagen in de kantine. Ze is als waren een duizendpoot van vv Schijf geworden.


  Al jaren is Irma betrokken bij de jeugd van de club; Eerst als leidster van het meidenteam en daarna als vaste kracht op de zaterdagen in de kantine. Moet er een jeugdwedstrijd gespeeld worden, staat Irma klaar voor ze in de kantine. Zijn er activiteiten voor de jeugd zoals de Clubvoetbaldagen en sinterklaasavond; Irma neemt er vrij voor. Frietjes bakken aan het einde van het seizoen; Irma doet het wel! Ook al heeft ze er geen tijd voor; Elke zaterdag, eventueel de inhaalwedstrijden en alle andere jeugdactiviteiten zorgt Irma ervoor dat ze klaar staat voor de jeugd.


  Naast Irma’s betrokkenheid bij de jeugd en de kantine is Irma ook onze vaste EHBO’er van vv Schijf. Als ik het goed gehoord heb is Irma al zo’n 34 jaar EHBO!, wat al eigenlijk al een applaus op zich waard is. Bij elke evenement kunnen we Irma, eigenlijk zonder te vragen, inzetten als vaste EHBO’er. Ze hoeft hier niks voor terug maar helpt vervolgens ook waar nodig achter de bar in de kantine en zorgt ervoor dat alles op rolletjes verloopt. De EHBO-kunsten zet Irma ook op de zondagen in tijdens de voetbalwedstrijden van dames 1 van Schijf waar ze de vaste verzorgster is. Ze is zelfs een aantal jaar aan de slag gegaan als verzorgster bij het eerste elftal van Moerse Boys, maar nu mogen de dames van vv schijf van geluk spreken dat ze Irma bij hun team mogen hebben. Elke zondag zorgt Irma ervoor dat de dames van schijf tot in de puntjes verzorgt worden en niks te kort komen; van de lekkere zoete ranja, tot de bidons en de waterzak, tot het beruchte koffertje van Irma! De meiden van dames 1 zullen gelijk weten waar ik het over heb want in het beruchte koffertje van Irma zit werkelijk alles en kunnen we zeker niet zonder. Mocht het in het zeldzame geval voorkomen dat Irma een keer niet bij de wedstrijd kan zijn dan zorgt zij ervoor dat natuurlijk alles voor ons klaar staat. Irma zorgt ervoor dat de dames niks te kort komen en heeft vaak alles al geregeld voordat iemand anders er over na denkt. Zo kan denk ik iedereen het berichtje van Irma in de vv schijf whatsapp groep nog wel herinneren toen Irma vroeg of iemand nog wist waar de coachjassen waren gebleven. Terwijl alle spelers van dames 1 al weg waren stond Irma hier in de kantine nog naar onze jassen te zoeken en stuurde het berichtje per ongeluk in de verkeerde groepsapp. We hebben er allemaal


  nog lang om gelachen maar het laat maar weer eens zien wat voor moeite Irma doet voor ons om alles goed om orde te krijgen.


  Irma het zijn allemaal maar voorbeelden en de lijst met dingen die je voor de club doet is hiermee nog lang niet compleet, maar ik denk dat ik voor iedereen van vv schijf spreek als ik je zeg dat we je heel erg dankbaar zijn voor alle dingen die je doet voor de club. Op de achtergrond ben je altijd hard aan het werk om alles te regelen en daarom zetten we je vandaag een keer op de voorgrond en geven we je een hard applaus.
image: /img/img-20240527-irma1.jpg
download: ""
images:
  - image: /img/img-20240527-irma2.jpg
  - image: /img/img-20240527-irma3.jpg
---
Eerder dit jaar stelde het bestuur de leden de vraag wie de titel ‘vrijwilliger van het jaar 2024’ verdient. Irma Schrauwen werd hierbij meermaals genoemd. En terecht, want Irma is goud waard!  De titel " vrijwilliger van het jaar" is eigenlijk niet passend, dus heeft het bestuur haar op een andere manier bedankt voor haar jarenlange inzet voor onze vereniging. zondag 26 mei heeft zij het erelid-speldje in ontvangst genomen.