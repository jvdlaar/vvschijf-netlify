---
title: Innen contributie seizoen 2020-2021
visible: true
date: 2021-01-22T13:23:33.379Z
description: Beste leden,
---
Het zijn voor iedereen uitdagende en onzekere tijden, zo ook voor voetbalvereniging Schijf. De vraag 'Wanneer kunnen we weer een wedstrijdje voetballen?' houdt ons al een tijdje bezig. 

Toch hebben we hoop dat we na de winterstop weer echt van start kunnen. Gelukkig kan onze jeugd nog steeds trainen en houden de senioren hun conditie individueel of in kleine groepjes op peil binnen en buiten het sportpark.

Ook financieel zijn er genoeg uitdagingen, op persoonlijk gebied bij onze leden, bij onze sponsoren en bij de voetbalvereniging zelf. Onze vaste lasten lopen door, maar er komt vrijwel geen geld binnen. Om de leden voorlopig tegemoet te komen hebben wij als bestuur besloten om op dit moment slechts 50% van de jaarlijkse contributie voor seniorenleden te innen. Het resterende bedrag volgt in het voorjaar indien we weer kunnen gaan voetballen. Voor de jeugdleden worden de contributies wel alvast volledig geïnd aangezien zij gelukkig actief kunnen blijven sporten. Zo hopen we voor iedereen een passende oplossing te hebben en kunnen wij de continuïteit van de voetbalvereniging voorlopig waarborgen.

We hopen jullie zo spoedig mogelijk weer op het sportpark te zien. Blijf gezond!

Bestuur R.K.V.V. Schijf