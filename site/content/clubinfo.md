---
title: Clubinfo
download: /img/jaarversl2024.pdf
---
***Het correspondentieadres, bezoekadres en de e-mailadressen waarop u ons kunt bereiken.***

![Welkom bij R.K.V.V. Schijf](/img/img_9508_3.jpg "Welkom bij R.K.V.V. Schijf")

### Algemeen

secretaris@vvschijf.nl\
Voor al je vragen of het laten plaatsen van je bericht op de website.

**Opgericht**: 1 juli 1966

**Tenue**: Geel shirt, Rode broek en rode kousen.

### Correspondentieadres

De Nieuwe Zoek 21\
4721 CA  Schijf

### Accomodatie Sportpark de Zoek

Zoeksedijk 6\
4721 AT  Schijf\
Tel. 06 55688931

### Hoofdbestuur

![Hoofdbestuur]( "Hoofdbestuur")

**Leden Hoofdbestuur**

| Functie               | Naam                  | E-mailadres                       | Telefoon                     |
| --------------------- | --------------------- | --------------------------------- | ---------------------------- |
| Voorzitter            | Ralph Boden           | v﻿oorzitter@vvschijf.nl           | 0﻿654973270                  |
| Secretaris            | Evelien Hack          | secretaris@vvschijf.nl            | [0623885767](tel:0612010556) |
| Penningmeester        | B﻿as Adriaensen       | p﻿enningmeester@vvschijf.nl       | [](tel:0622615633)           |
| Wedstrijdsecretariaat | J﻿ose Verhoeven-Braat | wedstrijdsecretariaat@vvschijf.nl | \-                           |
| Sponsoring            | L﻿otte Godrie         | sponsoring@vvschijf.nl            | \-﻿[](tel:0683968415)        |
| Activiteiten          | Fleur Suijkerbuijk    | activiteiten@vvschijf.nl          | \-                           |
| Jeugdzaken            | Hans van Merrienboer  | j﻿eugd@vvschijf.nl                | \-                           |
| Accommodatie          | Jan Naalden           | \-                                | \-                           |
| Kantine beheer        | Ron Schrauwen         | \-﻿                               | \-﻿                          |

### Jeugdbestuur

![Jeugdbestuur]( "Jeugdbestuur")

**Leden Jeugdbestuur**

| Functie                   | Naam                 | E-mailadres       | Telefoon |
| ------------------------- | -------------------- | ----------------- | -------- |
| Voorzitter                | R﻿onald van Overveld | \-                | \-       |
| Secretaris                | G﻿erben van de Sande | \-                | \-       |
| Wedstrijdsecretaris jeugd | M﻿artijn Naenen      | jeugd@vvschijf.nl | \-       |
| Bestuurslid               | L﻿otte Bogers        | \-                | \-       |
| Bestuurslid               | D﻿irk van Lokven     | \-                | \-       |
| B﻿estuurslid              | M﻿erijn Schrauwen    | \-                |          |

### Voetbaltechnische zaken

tc@vvschijf.nl

### Hoofdtrainers

**Heren 1**\
W﻿ilfried Foesenek

**Dames 1**\
J﻿enny Futterer

**Keepers; Senioren + jeugd**\
Peter Valster 

R﻿ichard Fossen

**V﻿ertrouwenspersoon VV. Schijf**

K﻿ristel Snepvangers

Voor meer informatie over het privacybeleid van vv Schijf: [AVG](/avg)



<!--StartFragment-->

VCP 

Onze club vindt het belangrijk dat iedereen met vragen, twijfels, opmerkingen of klachten hier met iemand over kan praten. Daarvoor hebben we een vertrouwenscontactpersoon aangesteld. Een vertrouwenscontactpersoon is binnen RKVVSchijf het eerste aanspreekpunt voor iedereen die iets kwijt wil over alles wat te maken heeft met grensoverschrijdend gedrag. Denk aan (online) pestgedrag, geweld of aanrakingen die je niet fijn vindt. Onze vertrouwenscontactpersoon is er voor iedereen op de club: van sporter tot vrijwilliger en toeschouwer. Zij luistert graag naar jouw verhaal, geeft advies en verwijst door, mocht dit nodig zijn. Daarnaast helpt de vertrouwenscontactpersoon het bestuur bij de preventie van grensoverschrijdend gedrag en het stimuleren van een sociaal veilige sportomgeving voor iedereen. 

In contact komen met de vertrouwenscontactpersoon? Wij stellen je graag voor: Kristel Snepvangers-Kerstens 0612199063/mobypinas@hotmail.com 

Even voorstellen: Mijn naam is Kristel geboren en getogen in Schijf. Moeder van 2 dochters waarvan mijn oudste dochter momenteel voetbalt bij de dames van Schijf. Zelf heb ik ook gevoetbald, maar dat is intussen al wel heel wat jaren geleden. Voor mijn rol als vertrouwenspersoon was ik al betrokken bij de vereniging. Startend als leider, daarna leider/trainer bij de jeugd. Later als lid van het jeugdbestuur. Nu mag ik de rol van vertrouwenscontactpersoon vervullen. Dit is een nieuwe rol binnen de vereniging en dat maakt dat het misschien nog niet heel duidelijk is wat dit inhoudt. Iedereen is vrij om me te benaderen met vragen hierover. En ik hoop dat jullie me ook weten te vinden als het gaat om situaties die mogelijk lastig zijn.

<!--EndFragment-->

<!--StartFragment-->

GEDRAGSCODE V.V. Schijf

 1.INLEIDING 

V.V. SCHIJF wil dat alle leden met plezier kunnen voetballen, kunnen kijken naar het voetbal en dat spelers zich verder kunnen ontwikkelen. Ook de tegenstanders en scheidsrechters moeten met plezier naar onze vereniging afreizen. Normen en waarden vinden wij zeer belangrijk! Ons complex moet een plaats zijn en blijven waar sporters, supporters, vrijwilligers etc. graag komen en met plezier en voldoening hun sport kunnen bekijken of uitoefenen. Daarom hebben wij een uitgebreide gedragscode opgesteld. Het bestuur, de commissies, trainers, leiders, coördinatoren, en ouders / verzorgers hebben een belangrijke verantwoordelijkheid en voorbeeldfunctie voor wat betreft het uitdragen en bewaken van deze gedragsregels. Bij overtreding van de regels kunnen sancties volgen. 

2.ALGEMEEN 

De gedragscode geldt voor alle leden. Voor iedereen gelden de algemene gedragsregels (dus voor alle leden en ook bezoekers) en per doelgroep (spelers, trainers, begeleiders, ouders/verzorgers) zijn specifieke gedragsregels opgesteld. De specifieke gedragsregels voor de jeugd zijn ook van toepassing op de senioren. 

Doelstelling 

Voetbalvereniging V.V. Schijf wil alle leden binnen hun persoonlijke mogelijkheden zo goed mogelijk laten voetballen. Enthousiasme, ontspanning en plezier zijn daarbij de belangrijkste elementen. Het streven is om alle teams op een dusdanig niveau aan de competitie te laten deelnemen dat voldoende uitdaging biedt om beter te gaan voetballen. Door ontwikkeling van het voetballend vermogen en het verenigingsgevoel willen we ervoor zorgen dat onze vereniging een kindvriendelijke club is om trots op te zijn en waar de begeleiding positief en stimulerend is. 

Over wie gaat het?

 Iedereen die lid is, lid wil worden, dan wel als trainer / leider bij V.V. Schijf aan de slag wil, moet van de gedragscode op de hoogte zijn. Voor jeugdleden geldt bovendien dat ook de ouders/verzorgers moeten weten welke regels er gelden. De gedragscode moet door iedereen bij V.V schijf worden uitgedragen en nageleefd. We moeten elkaar hierop kunnen en durven aanspreken. Goede omgangsvormen vormen het uitgangspunt voor ons handelen, en voor niemand is er een uitzondering als het gaat om de gedragscode. Iedereen doet mee aan het handhaven van de gedragscode. Alle mensen die bij onze club betrokken zijn, moeten zich inzetten om alles rondom trainingen en wedstrijden goed en plezierig te laten verlopen. 

Waarover gaat het? 

Het gaat over hoe we met elkaar om willen gaan en over regels. Het gaat over wat we normaal vinden en niet normaal vinden (normen en waarden). Eerst proberen we duidelijk te krijgen wat de regels zijn. Wat gebeurt er als mensen (spelers, trainers, leiders, ouders) zich niet aan de regels van de gedragscode houden? We nemen dan maatregelen! 

Waarom een gedragscode? 

De sportwereld is de laatste jaren harder en agressiever geworden. De agressie rondom de velden neemt toe. Daarnaast worden kinderen mondiger en ouders veeleisender. Voldoende redenen om met elkaar een aantal afspraken te maken. 

3.ALGEMENE GEDRAGSREGELS 

We vragen nadrukkelijk aandacht voor gedragsregels tijdens en na de beoefening van de voetbalsport. Hieronder volgt een aantal algemene regels die zowel op het voetballen als op het gebruik en het betreden van het voetbalcomplex van toepassing zijn. 

Wat zijn onze uitgangspunten? 

Voetbal is een teamsport, die je met elkaar en met de tegenstander gezamenlijk beoefent. Zonder samenspel geen voetbal en zonder tegenstander geen voetbal: 

• Sport is er voor iedereen; niet alleen voor uitblinkers. 

• Bij een teamsport is de speler er voor het team en het team is er voor de speler. 

• We sporten met elkaar, dus ook met de tegenstander. 

• We gedragen ons altijd sportief, ook als anderen minder sportief zijn. 

• We hebben altijd respect voor de scheidsrechter, ook als deze een fout maakt. 

• De winnaar is degene die ook tegen zijn verlies kan. 

• Door sport leren mensen hun grenzen ontdekken en verleggen. 

• Sport geeft mensen zelfkennis en zelfvertrouwen. 

Op en rond het sportcomplex 

Het sportcomplex is van ons allemaal. Wees er zuinig op en zorg dat het netjes blijft. Om die reden zijn er in de kleedkamers en elders op het complex huisregels: 

• Schoenen svp buiten schoonmaken 

• Na het douchen de vloer met trekker schoonmaken 

• Toiletten schoon achterlaten 

• Papier, kauwgom, modder, gras etc. in de afvalbakken 

• Roken op het sportpark is verboden, we volgen hierin de landelijke richtlijnen. 

• Gelieve geen alcoholhoudende drank in kleedkamer en houdt rekening met teams die na je spelen 

Gebruik de kleedkamers waar ze voor bedoeld zijn en houd het netjes!! 

Denk buiten deze regels ook aan de volgende punten: 

• Maken we rommel, dan ruimen we dat zelf op 

• Blijf als toeschouwer achter de railing / reclameborden tijdens een wedstrijd 

• Voetbalschoenen zijn niet toegestaan in de kantine 

• Fietsen plaatsen we op de daarvoor bestemde plaats 

• Auto’s parkeren we op het daarvoor bedoelde parkeerterrein buiten het sportpark 

• De toegang naar de velden in het belang van de veiligheid vrijhouden 

Degene die zich hier niet aan houdt wordt op dat gedrag aangesproken. 

4.GEDRAGSREGELS VOOR DE SPELER 

De spelers zijn, als de leden van V.V. Schijf ,de kern van onze club. 

De speler: 

• Is sportief, vertoont teamgeest als onderdeel van een team en helpt en steunt zijn medespelers in het veld 

• neemt in principe deel aan alle trainingen en wedstrijden of meldt zich anders tijdig af bij trainer / leider 

• is bij de training en wedstrijd op tijd voor aanvang aanwezig 

• heeft respect voor de tegenstander, de leider, de scheidsrechter en het publiek: deze mensen offeren hun vrije dag ook voor jullie op! 

• accepteert de beslissingen van de scheidsrechter en de grensrechters ook al is de speler het daar niet mee eens; 

• geeft na afloop van de wedstrijd de scheidsrechter en tegenstanders (altijd!) een hand • is zuinig op alle materialen die de leden mogen gebruiken, dus ook op de velden en   kleedkamers 

• maakt geen gebruik van zijn telefoon in de kleedkamer. 

• klopt vuile schoenen buiten de kleedkamer uit en maakt ze schoon alvorens de kleedkamer in te gaan 

• dient na training en wedstrijd bij voorkeur te douchen

 • helpt mee met schoonmaken van de kleedkamer 

• meldt aan de leider of vertegenwoordiger van de vereniging als iets kapot is gegaan 

• laat geen waardevolle spullen achter in de kleedkamer, maar geeft deze in bewaring bij de trainer of begeleider 

• helpt desgevraagd mee met het verzamelen van materialen na de training 

• gaat bewust en sportief om met de regels die bij voetballen gelden en waardeert dat anderen zoals leiders, trainers, scheidsrechters en bestuurders zich daarvoor inzetten. 

Komt een speler niet naar de training en/of wedstrijd zonder tijdig af te melden dan bepaalt de desbetreffende trainer of begeleider de te nemen sanctie. 

5.GEDRAGSREGELS VOOR DE TRAINER EN LEIDER 

De begeleider: 

• heeft een voorbeeldfunctie voor het team 

• heeft respect voor spelers, ouders/verzorgers, scheidsrechters, grensrechters en tegenstanders 

• brengt spelers passie bij voor het spel 

• is op tijd aanwezig voor uit -en thuiswedstrijden 

• ontvangt de (leiders van de) tegenpartij en de scheidsrechter 

• verzorgt eventueel in overleg met de trainer de opstelling en coaching van het team tijdens de wedstrijden 

• zorgt voor toezicht in de kleedkamer zowel uit als thuis. Let ook op het gebruik van telefoons. Bij voorkeur worden deze ingenomen en opgeborgen in de kluisjes die beschikbaar zijn in de kantine. 

• is verantwoordelijk voor het wedstrijd/trainingsmateriaal (kleding, ballen, waterzak) 

• is verantwoordelijk voor het regelen van het vervoer bij uitwedstrijden 

• verzorgt het invullen en verder afhandelen van het wedstrijdformulier. 

Van een begeleider wordt verder ook verwacht dat deze: 

• zorg draagt voor het schoonmaken van de kleedkamer 

• er op toe ziet dat de spelers op een training rekening houden met de weersomstandigheden en de daarbij passende kleding dragen 

• deel neemt aan leider/trainer-avonden en eventuele andere overlegvormen die binnen de vereniging worden georganiseerd 

• het was schema en teamkleding bewaakt 

• bij afgelasting of wijziging van een wedstrijd zorgt voor tijdige kennisgeving aan de spelers 

• wangedrag of andere problemen rapporteert aan de jeugdcoördinator, contactpersoon of bestuurder van de vereniging. Bij wangedrag van de jeugdspelers worden tevens de ouders/verzorgers ingelicht. 

6.GEDRAGSREGELS VOOR DE OUDERS / VERZORGERS VAN DE JEUGDSPELER 

Bij onze vereniging willen we graag dat het gedrag en de invloed van de ouders/verzorgers langs de lijn positief en ondersteunend is. De ouder/verzorger: 

• is een goede supporter en geeft het goede voorbeeld door respect te hebben voor iedereen op en om het veld 

• blijft tijdens de wedstrijd achter de railing /reclameborden en/of buiten de lijnen van het veld 

• houdt zich afzijdig ten opzichte van de begeleiding van het team door trainers en begeleiders (en komt dus ook niet in de kleedkamer tijdens de rustpauze tenzij op uitdrukkelijk verzoek van de begeleiding) 

• laat de coaching van het team over aan de trainers en begeleiders 

• onthoudt zich van commentaar op de scheidsrechter of spelleider (hij/zij heeft altijd gelijk, ook als dat niet zo lijkt!) 

• blijft positief, juist bij verlies. Winnen is fijn, maar verliezen hoort er ook bij. 

• gaat niet in discussie met de leider en de scheidsrechter, zeker niet in aanwezigheid van kinderen. Heeft u iets te bespreken: doe dat op de goede plaats met de juiste mensen en op de juiste manier. 

• praat ook thuis over wedstrijden en trainingen; het is voor kinderen fijn om over ervaringen en belevenissen te kunnen praten. 

Van de ouders/verzorgers wordt verwacht dat zij: 

• mee doen in de wasbeurten van de kleding van het team 

• helpen bij het vervoer van het team naar een uitwedstrijd 

• er voor zorgen dat zoon/dochter op tijd aanwezig is voor een training of een wedstrijd • er op toe zien dat zoon/dochter zich op tijd afmeldt voor een training of een wedstrijd • er op toe zien dat zoon/dochter respect heeft voor medespelers, leiders en trainers , ouders/verzorgers, scheidsrechters, grensrechters en tegenstanders. 

• een bijdrage als vrijwilliger leveren binnen de club. Denk hierbij aan; 3x per jaar kleedkamers poetsen. 

Kritiek, op- en/of aanmerkingen op training, begeleiding of organisatie kan worden gemeld bij de desbetreffende jeugdcoördinator, contactpersoon of bestuurder van de vereniging! 

7. Gedragsregels voor functionarissen (bestuurders, werknemers niet zijnde sporters) 

Als bestuurder ben je een voorbeeld voor anderen en verantwoordelijk voor de volgende punten: 

• Zorg voor een veilige omgeving. Schep een omgeving en een sfeer, waarin sociale veiligheid gewaarborgd is en ook wordt ervaren. 

• Ben dienbaar Handel altijd in he belang van de vereniging en richt je op het belang van de leden. 

• Ben open. Handel zo transparant mogelijk, zodat het eenvoudig is om verantwoording af te leggen en inzicht te geven in je handelen en beweegredenen. 

• Ben betrouwbaar. Hou je aan de regels en afspraken, zoals de statuten regelementen en besluiten van de bond. Gebruik informatie alleen voor het doel van de organisatie. Verklaar dat je vertrouwelijke informatie niet voor eigen gewin of ten gunste van anderen gebruikt. 

• Ben zorgvuldig. Handel met respect en stel gelijke behandeling voorop. Weeg belangen op correcte wijze. Wees zorgvuldig en oprecht bij het vermelden van ervaring en functies. Ga zorgvuldig en correct om met vertrouwelijke informatie. Onderbouw bestuursbesluiten goed, zodat er begrip is voor de gekozen richting. 

• Voorkom (de schijn van) belangenverstrengeling. Vervul geen nevenfunctie en ga geen financieel belang aan die in strijd is of kan zijn met je functie. Bespreek een eventueel voornemen van het aangaan van een nevenfunctie of van een financieel belang in een organisatie met verantwoordelijkheden. Doe opgave van financiële belangen in andere organisaties en van nevenfuncties. Geef aan of de nevenfuncties bezoldigd of onbezoldigd zijn. Voorkom bij samenwerkingsvormen -en relaties de schijn van bevoordeling in strijd met eerlijke concurrentieverhoudingen. Neem geen geschenken aan die bestemd zijn om persoonlijk voordeel te geven. Geef geen geschenken uit hoofde van de functie en biedt geen diensten aan van een waarde van meer dan xxx euro en doe ook geen beloften om iets te doen of na te laten. Meld geschenken en giften van meer dan xxx euro, die uit hoofde van de functie zijn ontvangen of gegeven. 

• Ben een voorbeeld voor andren en onthoud je van gedragingen en uitlatingen waardoor de sport in diskrediet wordt gebracht. Gedraag je hoffelijk en respectvol, onthoud je van grievende en/of beledigende opmerkingen 

• Zet je intensief in om ervoor te zorgen dat alle sporters en begeleiders zich houden aan de regelementen aangaande doping, seksuele intimidatie en matchfixing en het bestuursregelement alcohol in sportkantines. Sporters en begeleiders moten gebonden zijn om bijvoorbeeld het tuchtrecht van toepassing te laten zijn. Als bestuurder ben je verantwoordelijk voor het het -samen met de leden, trainers en ouders -opstellen van gedragsregels voor je eigen vereniging. 

• Neem (meldingen en signalen van) onbehoorlijk gedrag en grensoverschrijdend gedrag serieus. Span je in om het onderwerp integriteit bespreekbaar te maken en te houden. Zorg voor een bepaalde mate van alertheid in de organisatie voor onbehoorlijk en/of grensoverschrijdend gedrag. Stimuleer het melden van ongewenst gedrag. Treed adequaat op tegen het schenden van regels en normen door sporters, werknemers, supporters en anderen. 

• Span je in om te werken met integere functionarissen, begeleiders, sponsoren etc. Zorg ervoor dat je sportorganisatie intern en extern handelt met personen en organisaties die van onbesproken gedrag zijn. Ga na of een functionaris van onbesproken gedrag is (raadpleeg het Register met tuchtuitspraken seksuele intimidatie), vraag een Verklaring Omtrent Gedrag (VOG) aan en doe onderzoek in relatie tot de beoogde functie. 

• Ben je bewust van de risico’s van matchfixing en handel hiernaar. Wed niet op een sport waarbij je betrokken bent. Verstrek geen informatie, die nog niet openbaar is gemaakt, over een wedstrijd of een aspect van een wedstrijd waar jij bij betrokken bent een bookmakers of anderen. 

• Zie toe op de naleving van regels en normen. Zorg dat iedereen de regelementen, de huisregels en gedragscode naleeft. 

8. ALCOHOL, TABAK EN DRUGS 

Het geven van het goede voorbeeld door volwassenen is van groot belang. Om die reden vinden we het zeer belangrijke onderstaande zaken apart te noemen: 

• Alcohol en tabak zijn middelen die onze gezondheid schaden. Wees er van bewust dat het gebruik van alcohol en tabak in het bijzijn van jeugd een slecht voorbeeld is voor de kinderen. Hierdoor wordt er op zaterdag geen alcohol geschonken in de kantine. 

• Gelieve geen alcohol te nuttigen in de kleedkamers. 

• Ons sportpark is rookvrij. Wij volgen hierin de landelijke richtlijnen. 

• Drugsbezit en drugsgebruik in en om het sportveld is niet toegestaan en zal direct leiden tot een veld/complex verbod c.q. royement van de vereniging. 

• Tijdens sportactiviteiten zullen wij de regels van het landelijke rookverbod opvolgen Discriminatie, schelden, grof taalgebruik, treiteren, pesten, irriteren of kwetsen van wie dan ook wordt niet geaccepteerd en kunnen aanleiding zijn voor sancties. 

9. SANCTIES 

Overtredingen van de gedragsregels kunnen leiden tot sancties of gesprekken opgelegd door de vereniging. Afhankelijk van de ernst van de overtredingen worden passende maatregelen genomen. Sancties worden naar omstandigheden en leeftijd aangepast. Er zal zoveel mogelijk gezocht worden naar passende maatregelen die overeenkomen met het geconstateerde gedrag. Overtredingen tegen de spelregels kunnen leiden tot sancties die worden opgelegd door de KNVB. Aan iedere verstrekte rode of gele kaart (gele kaart A-categorie) verbindt de KNVB een geldboete en (eventueel) een schorsing. De kosten worden door de vereniging aan de betreffende speler doorbelast; bij in gebreke blijven volgt tevens een speelverbod. 

10. TOT SLOT 

Problemen worden eerst met de leider/trainer zelf besproken. Indien nodig kan er contact opgenomen worden met de contactvertrouwenspersoon binnen onze vereniging. Dus wanneer je het ergens niet mee eens bent, blijf er niet mee zitten, maar neem contact op met de desbetreffende leider of trainer. Dit geldt niet alleen voor de (jeugd) spelers maar zeker ook de ouders willen we hiertoe uitnodigen. Laat je medespelers, leider/trainer en de vereniging niet in de kou staan en denk aan deze regels! Bestuur V.V. Schijf

<!--EndFragment-->